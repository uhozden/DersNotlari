


## *VERİ BİLİMİ SÜRECİ*


Bir Veri Bilimcisi tarafından hangi iş süreçleri gerçekleştirilir? Diğer bir ifade ile veri bilimcisi neler yaoar? 

Veri Bilimi, yapılandırılmış ve yapılandırılmamış verilerden bilgi ve içgörü çıkarmak için bilimsel yöntemler, araçlar ve algoritmalar kullanan çok boyutlu bir alandır.

Bilindiği gibi tüm araştırmalar verilerle yapılır. Veri bilimci, verileri incelemenin yanı sıra verilere dayalı bir dizi başka süreçleri de içerir. Bu nedenle veri bilimi multidisipliner bir alan olarak tanımlansa da temel de istatistik disiplinin temeli üzerinde yükselen bir multidispliner bir alandır. Verilerden anlamlı bilgiler çıkarmak için bilimsel ve istatistiksel yöntemlerin, süreçlerin, algoritma geliştirmenin ve teknolojilerin sistematik bir karışımı olarak tanımlamak daha doğru olacaktır. Veri herzaman vardı ancak önsel olarak veriden bilgi üretmeye yönelik ilk geliştirieln disiplin istatistiktir. 

Herhangi bir kavramı tanımlamak ve dayandığı tarihsel geçmişi belirlemek elbette çok önemlidir. Ancak bu farklı bir yazının konusu olabilir. Bu nedenle burada yalnızca viri bilimi farklı disiplinlerle birlikte nasıl çalışır ve bu süreç nasıl işler bunlar açıklanacaktır. 



### Veri Bilimi Süreci Adımları ###


 Veri Bilimi Süreci - Veri Bilimcisi Günlük Görevleri

*Adım 1. Problemi En iyi Şekilde Tanımlamak Sınırlarını Belerlemek İçin Sorular Sorun*
Problemin ne olduğunu bulmak için doğru soruları sorarak veri bilimi sürecine başlanır. İlk adımda, bir kuruluşun ihtiyaçlarının neler olduğu hakkında bir fikir edinmeye çalışın ve buna dayalı verileri toplayın.  
Çanta üreten bir şirketin çok yaygın bir problemini, satış problemini ele alalım.

Problemin analizi için birçok soru sorarak başlamanız gerekir:

Hedef pazar ve müşteriler kimlerdir?
Hedef pazara nasıl yaklaşıyorsunuz?
Satış süreci şu anda nasıl görünüyor?
Hedef pazar hakkında hangi bilgilere sahipsiniz?
Ürünümüzü satın alma olasılığı daha yüksek olan müşterileri nasıl belirleyebiliriz?

Bu sorulara çerçevesinde pazarlama ekibiyle görüştükten sonra şu soruna odaklanmaya karar veriyorsunuz: "Ürünümüzü satın alma olasılığı daha yüksek olan potansiyel müşterileri nasıl belirleyebiliriz?"

Sizin için bir sonraki adım, yukarıdaki soruları cevaplamak için elinizde bulunan tüm verilerin ne olduğunu bulmaktır.

*Adım 2. Problemin Analizi için İlgili Verileri Toplayın*
Artık iş sorununuzu bildiğinize göre, sorunu çözmenize yardımcı olacak verileri toplamanın zamanı geldi. Verileri toplamadan önce, gerekli verilerin şirkette mevcut olup olmadığını sormalısınız?

Çoğu durumda, daha önce başka araştırmalarda toplanan veri kümelerini elde edebilirsiniz. Bu verilerin yanı sıra şu veriler de gerekli olabilirdir: yaş, cinsiyet, önceki müşterilerin işlem geçmişi vb.

Müşteriyle ilgili verilerin çoğunun, şirketin satış ekibi tarafından yönetilen Müşteri İlişkileri Yönetimi (CRM) yazılımında mevcut olduğunu görüyorsunuz.

SQL veritabanı, CRM yazılımı için önemli araçtır. SQL veritabanını incelediğinizde, müşterilerin (şirkete verdikleri) ayrıntılı kimlik, iletişim ve demografik bilgilerinin ve ayrıca ayrıntılı satış süreçlerinin sistem tarafından saklandığını görürsünüz.

Mevcut verilerin yeterli olmadığını düşünüyorsanız, yeni veriler toplamak için düzenlemeler yapmalısınız. Hatta bir geri bildirim formu görüntüleyerek veya dağıtarak ziyaretçilerinizden ve müşterilerinizden geri bildirim alabilirsiniz. Bu çok fazla iş yükü ve zaman ve çaba gerektirebilir. Ancak sonunda yaralı bilgiler elde edilecek.

Topladığınız veriler aslında hatalar ve eksik değerler içeren 'ham veriler'dir. Bu yüzden verileri analiz etmeden önce verileri temizlemeniz, birleştirmeniz gerekir.



*Adım 3. Hata Düzeltmeleri Yapmak İçin Verileri Keşfedin*
Verileri keşfetmek aslında onu temizlemek ve düzenlemektir. Veri bilimcisinin zamanının %70'inden fazlası bu süreç için harcanmaktadır. Tüm verileri toplamanıza rağmen, onu kullanmaya hazır değilsiniz, çünkü topladığınız ham veriler daha çok tuhaflıklar içeriyor.

İlk olarak, verilerin temiz ve hatasız olduğundan emin olmanız gerekir. Bu, sabır ve odaklanma gerektiren sürecin en önemli adımıdır.

Bu amaçla Python, R, SQL vb. gibi çeşitli araçlar kullanılamaktadır.

Ardından, şu soruları yanıtlamaya başlamalısınız:

Verilerde eksik değerler var mı, yani iletişim numarası olmayan müşteriler var mı?
Geçersiz değerler var mı? Varsa, nasıl düzeltebilirsiniz?
Birden fazla veri kümesi var mı? Veri kümelerini birleştirmek iyi bir seçim mi? Evet ise, onları nasıl birleştirmelisiniz?
Verilerinizdeki eksik ve yanlış değerleri ortaya çıkardıktan sonra artık veriler analize hazırdır. Verilerden yanlış içgörüler elde etmenin, hiç içgörüye sahip olmamaktan daha kötü olduğunu unutmayın.



Adım 4. Derinlemesine Analiz için Verileri Modelleyin
Verileri inceledikten sonra, "Ürünümüzü satın alma olasılığı daha yüksek olan potansiyel müşterileri nasıl belirleyebiliriz?" sorusuna yanıt verecek bir model oluşturmak için yeterli bilgiye sahip olursunuz.

Bu adımda, ondan bilgi almak için verileri analiz edersiniz. Verileri analiz etmek, ondan anlam çıkaracak çeşitli algoritmaların uygulanmasını gerektirir:

Soruyu cevaplamak için bir veri modeli oluşturun.
Modeli toplanan verilere göre doğrulayın.
Verileri sunmak için çeşitli görselleştirme araçlarının kullanın.
Gerekli algoritmaları ve istatistiksel analizleri gerçekleştirin.
Sonuçları diğer teknikler ve kaynaklarla karşılaştırın.
Ancak, bu soruları yanıtlamak size yalnızca ipuçları ve hipotezler verecektir. Veri modelleme, verileri makinenin anlayacağı uygun bir denklemde tahmin etmenin basit bir yoludur. Modele dayalı tahminler yapabilmelisiniz. En uygun olanı bulmak için birkaç modeli denemeniz gerekebilir.

Satış sorununa geri dönersek, bu model hangi müşterilerin satın alma olasılığının daha yüksek olduğunu tahmin etmenize yardımcı olabilir. Tahmin, Hindistan'da yaşayan 16-36 yaş grubu Kadın gibi spesifik olabilir.

*Adım 5. Analiz Sonuçlarını Bildirin*
İletişim becerileri, bir veri bilimcisi işinin önemli bir parçasıdır, ancak aynı zamanda çok az önemsenir. Bu aslında işinizin çok zor bir parçası olacak çünkü bulgularınızı kamuya ve ekibin diğer üyelerine onlar tarafından kolayca anlaşılacak şekilde sunmayı içeriyor.

Daha önce belirtilen sorunun sonuçlarını etkili bir şekilde iletmeniz gerekir:

R, Python, Tableau, Excel gibi araçlarla sunum için bilgilerin grafiğini çizin.
Sonuçlara daha iyi anlaşılması “hikaye anlatıcılığı” kullanın.
Çeşitli takip sorularını yanıtlayın.
Verileri farklı formatlarda sunun - raporlar, web siteleri.
İnanın, sorulara verilen iyi cevaplar her zaman daha fazla soruya yol açar ve süreç yeniden başlar.


**Özet olarak bir veri bilimcisinin görevleri şunlardır:** 

Bir kuruluşa büyük fırsatlar sunan verilerle ilgili analitik sorunları belirlemek.
Her türlü kaynaktan büyük yapılandırılmış ve yapılandırılmamış veri kümeleri toplamak.
Doğru veri kümelerini ve değişkenleri belirleme.
Doğruluğu ve eksiksizliği sağlamak için verilerdeki hataları temizleme ve ortadan kaldırma.
Büyük veri depolarını çıkarmak için modeller, algoritmalar ve teknikler bulmak ve uygulamak.
Gizli kalıpları ve eğilimleri ortaya çıkarmak için verileri analiz etmek.
Çözümleri ve fırsatları keşfetmek için verileri yorumlamak ve buna dayalı kararlar vermek.
Görselleştirme ve diğer araçları kullanarak bulguları yöneticilere ve diğer kişilere iletmek.
